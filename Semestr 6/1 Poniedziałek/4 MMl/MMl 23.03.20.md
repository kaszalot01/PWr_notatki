Wtrącenia niemetaliczne:

- egzogeniczne - wtrącane drogą mechaniczną, cząstki materiałów, stykających się z metalem na etapie wytopu i odlewania (wymurowanie pieca, kadź)
- endogeniczne
	- pierwotne - produkty reakcji odtleniaczy z tlenem, rozpuszczonym w ciekłym metalu
	- wtórne - wydzielenia powstające podczas krzepnięcia metalu, w wyniku zmian aktywności niektórych składników stali (tlen, siarka)

Wyraźne rozgraniczenie wtrąceń pierwotnych i wtórnych często nie jest możliwe.

Kształty wtrąceń:

|wtrącenie| kształt przed obróbką cieplną| kształt po obróbce cieplnej|
|-|-|-|
|egzogeniczne| duże, występujące sporadycznie, nieregularny kształt i skład | nie wspomniano|
|tlenki| zbliżony do globularnego| pokruszone, przerywane pasma|
|krzemiany\* i siarczki| zbliżony do globularnego| wydłużone "soczewki" (niższa temperatura topnienia od stali)|
|azotki| wieloboczne| pokruszone, przerywane pasma|
|dwufazowe (np. siarczek manganu wykrystalizowany na zarodku azotku tytanu)| nie wspomniano| nieodkształcony rdzeń i wydłużona w kierunku obróbki otoczka (jak oko Saurona)|

\* niektóre krzemiany po obróbce cieplnej zachowują się jak tlenki/azotki

![[Pasted image 20230320124542.png]]
*Oko Saurona*

Odkształcalność $v$ - stosunek odkształceń rzeczywistych wtrąceń do odkształceń rzeczywistych stali. $v=0$ dla wtrącenia nieodkształcalnego. $v=1$ dla wtrącenia odkształcającego się w tym samym stopniu co stal. $v>1$ np. dla wtrącenia o temperaturze topnienia niższej niż temperatura przeróbki plastycznej. 

Podział wtrąceń ze względu na skład chemiczny

- tlenki - związki złożone lub mieszaniny tlenków np. FeO, MnO, Al2O3, SiO2. FeO i MnO tworzą roztwory stałe. **Wtrącenia kruche**, ziarna globularne, pod działaniem sił mechanicznych układają się w łańcuszkowe pasma cząstek 1-20um. Na szlifie widoczne jako ciemne plamy o wyraźnych konturach Wyróżniamy wtrącenia tlenkowe:
	- ułożone punktowe
	- ułożone łańcuszkowo

![[Pasted image 20230320133727.png]]
*Wtrącenia ułożone łańcuszkowo w stanie nietrawionym - "ciemne plamy"*

- siarczki - roztwory stałe MnS, FeS. Występują odrębnie lub powlekają niektóre wtrącenia tlenkowe. **Wtrącenia plastyczne**, przy obróbce plastycznej na gorąco odkształcają się, tworząc pojedyncze wtrącenia o wydłużonym kształcie i kierunkowym ułożeniu lub takież zgrupowania pasmowe. Niebieskawo zabarwione ziarna siarczków mają kształt nieregularnych wieloboków o bardzo ostrych kątach \[sic! nieścisłość z tym co w tabeli\]. Nieprzezroczyste w mikroskopii ciemnego pola.  Przy ochładzaniu stopu, najpierw krzepnie żelazo, a potem siarczek żelaza, dlatego wtrącenia są rozmieszczone poza ziarnami (na ich granicach). Jest to **szczególnie szkodliwe: kruchość na gorąco** - nadtapianie otoczek ziaren. Żeby temu zapobiec dodaje się mangan. Mangan ma większe powinowactwo do siarki niż żelazo. Siarczek manganu ma wyższa temperaturę krzepnięcia i tworzy inne wtrącenia. Siarka tworzy z dodatkami stopowymi różne tlenki, tworzące wtrącenia o różnej strukturze. 
- krzemiany - wtrącenia bezpostaciowe o złożonym składzie chemicznym na bazie SiO2 i tlenków innych metali. Najczęściej roztwory stałe 2FeO $\cdot$ SiO2 i 2MnO $\cdot$ SiO2. Dzielą się na 3 rodzaje:
	- nieodkształcone - globularne, pojedyncze lub zgrupowane
	- kruche - rozkruszane przez przeróbkę plastyczną tworzą wtrącenia o kierunkowym ułożeniu. Towarzyszą im wydzielenia tlenkowe
	- plastyczne - po przeróbce plastycznej na gorąco tworzą wtrącenia odkształcone, ułożone zgodnie z kierunkiem przeróbki. Ciemniejsze zabarwienie od siarczków. Przezroczyste w ciemnym polu.
- azotki - najczęściej TiN, AlN. 
	- TiN - zółto-różowe wtrącenia o regularnym kształcie i pasmowym, równomiernym rozmieszczeniu. 
	- AlN - regularny kształt, ciemna barwa, pasmowe, równomierne rozmieszczenie. Hamują rozrost ziaren. 
	Tworzą wtrącenia niejednorodne, wielofazowe. 

Wpływ wtrąceń na właściwości stali:

niekorzystny:

- pogorszenie właściwości mechanicznych - **zwłaszcza wytrzymałości zmęczeniowej**

|wtrącenie| wpływ|
|-|-|
|sferoidalne, rozłożone równomiernie| nieznaczny|
|pasmowe| znaczny - silna anizotropia|
|na granicach ziaren| osłabiona spoistość w podwyższonych temperaturach| 
|twarde| inicjowanie pęknięć, tępienie narzędzi skrawających| 
|o małej odkształcalności $v$| powstawanie nieciągłości| 

- krystalizacja ferrytu
- zaburzenia w rozkładzie naprężeń i odkształceń

korzystny:

|wtrącenie| wpływ|
|-|-|
|równomierne, drobnodyspersyjne, niemetaliczne| polepszenie właściwości mechanicznych stali żarowytrzymałych|
|równomierne, drobne, siarczkowe| lepsza skrawalność stali automatowych|

