Tworzywa polimerowe - głównym składnikiem jest polimer, zawierają szereg dodatków (barwniki, uniepalniacze, antyelektrostatyki, napełniacze)

Polimery - związki otrzymywane w wyniku polimeryzacji małocząsteczkowych związków chemicznych. Produkty polimeryzacji mają inne właściwości od substratów. W budowie makrocząsteczki można wyróżnić cyklicznie powtarzające się jednostki - mery.

Mer $\neq$ monomer

Monomer - związek chemiczny, z którego w wyniku polimeryzacji otrzymuje się polimer
Makrocząsteczka - pojedyncza cząsteczka o dużych rozmiarach rozpatrywana niezależnie od makroskopowego układu.
Mer - podstawowa jednostka budulcowa makrocząsteczki
Polimer - makroskopowy układ złożony z wielu statystycznie jednakowych makrocząsteczek
Homopolimer - polimer otrzymany w wyniku polimeryzacji jednego monomeru (domyślnie - polimer)
Kopolimer - polimer, którego makrocząsteczki złożone są z co najmniej (i na ogół) dwóch rodzajów merów
Terpolimer - polimer, którego makrocząsteczki złożone są z trzech rodzajów merów
Polimer usieciowany - polimer, którego makrocząsteczki połączone są miedzy sobą wiązaniami chemicznymi. Liczbę wiązań "spinających" dwa sąsiadujące łańcuchy określa się mianem *gęstości usieciowania*

Polimer = zbiór makrocząsteczek
Często zamiast makrocząsteczka mówimy polimer ale nigdy na odwrót

Kiedy cząsteczka staje się makrocząsteczką? - artykuł na eportalu

- kiedy długość łańcucha jest tak duża, że przestaje od niej zależeć temperatura topnienia (polimerów semikrystalicznych)
- kiedy długość łańcucha jest tak duża, że powstają splątania a w konsekwencji temperatura zeszklenia przestaje się zmieniać (lepsza definicja bo wszystkie polimery mają temperaturę zeszklenia)