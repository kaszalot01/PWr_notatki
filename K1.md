## Instrukcja

[Instrukcja](https://drive.google.com/file/d/1kDrHtGDNfQequp0rW4WP1ZMKs_n-2t2M/view?usp=sharing)

## Zagadnienia

- [x] Kompatybilizator 
- [x] Mechanizm kompatybilizacji
- [x] Napełniacze i włókna wzmacniające 
    - [x] szklane
    - [x] preparacje powierzchniowe
    - [x] roving
    - [x] tkaniny
    - [x] węglowe
    - [x] roślinne
    - [x] aramidowe
- [x] polipropylen
- [x] walcowanie

## Opracowanie

### Definicje ogólne
**Kompozyt** - materiał utworzony z co najmniej 2 komponentów (faz) o różnych właściwościach. Ma właściwości lepsze lub  nowe w stosunku do komponentów użytych osobno lub wynikających z prostego sumowania tych właściwości. Kompozyt jest materiałem zewnętrznie monolitycznym, ale z widocznymi granicami między komponentami. Kompozyty składają się, zgodnie z przytoczoną definicją, z dwóch rozdzielnych faz, od których właściwości oraz ich stosunków ilościowych zależą właściwości i zakres użytkowania kompozytu. Jedna jest **fazą ciągłą** nadającą kształt i wygląd wyrobu oraz jego zewnętrznie monolityczny charakter. Druga jest **fazą rozproszoną** wnoszącą określone właściwości kompozytu. Faza ciągła – łącząca, w terminologii anglojęzycznej „matrix”, łączy cząstki fazy rozproszonej. W terminologii polskiej terminowi matrix odpowiadają „matryca” lub „osnowa”.

[**Adhezja**](https://pl.wikipedia.org/wiki/Adhezja)

**Blendy polimerowe (en.polymer blends)** - jednorodne lub niejednorodne mieszaniny polimerów. W szczególnych przypadkach niektóre właściwości blend (jedno- lub niejednorodnych) mogą być lepsze od właściwości pojedynczych polimerów składowych. Zdecydowana większość polimerów jest niemieszalna.

### Kompatybilizator

Kompatybilizatory to makromolekuły wykazujące aktywność międzypowierzchniową w niejednorodnych blendach polimerowych. Zwykle jedna część kompatybilizatora jest mieszalna z jednym składnikiem blendy a druga z drugim.

W ćwiczeniu użwyamy bezwodnika maleinowego "naszczepionego" (en.grafted) na polipropylen - PP-g-MAH. W artykule do tego kompatybilizatora przyłączały się krańcowe grupy aminowe poliamidów według poniższego schematu.

![](https://i.imgur.com/ENnTs9n.png)

### Mechanizm kompatybilizacji

Najważniejszym efektem kompatybilizacji jest zmniejszenie napięcia międzypowierzchniowego w mieszaninie, która prowadzi do dobrej dyspersji jednej fazy w drugiej. 

Drugim skutkiem jest zwiększenie adhezji między polimerami na granicach faz co prowadzi do lepszego przenoszenia obciążeń.

Jeszcze jednym efektem jest hamowanie procesu łączenia się (en.coalescence) obszarów fazy zdyspergowanej ze sobą, poprzez modyfikacje powierzchni granicy faz.

### Napełniacze i włókna wzmacniające  

W kompozytach polimerowych drugą fazę - fazę rozproszoną - stanowią rozdrobnione napełniacze ziarniste i włókna wzmacniające stosowane osobno lub razem.

**Napełniacze ziarniste** pełnią różne funkcje: 

* obniżają cenę materiału
* umożliwiają nadanie odpowiedniego kształtu
* powodują zmiany właściwości fizycznych np. twardość, moduł Younga
* wpływają na wygląd wyrobu
* wprowadzają właściwości specjalne np. 
    * ślizgowe - dodatek grafitu, siarczku molibdenu
    * elektroprzewodzące lub antyelektrostatyczne - dodatek różnych sadzy, proszków metali
* zmniejszają palność - dodatek wodorotlenku glink $Al_2O_3 \cdot 3H_20$
* zmniejszają gęstość wyrobu - dodatek mikrobalonów szklanych

Właściwości układów polimerowych z napełniaczami zależą od: 

* właściwości użytych napełniaczy
* stopnia ich rozdrobnienia
* zwilżalności ciekłym polimerem
* wzajemnej adhezji obu składników
* właściwości polimeru
* stopnia napełnienia kompozycji 

Zwykle ze względów technologiczno-przetwórczych i właściwości kompozytu stopień napełnienia wynosi od 25 do 60% obj. 


Technologia wytwarzania **włókien szklanych** jest w pełni opracowana, zapewniając produkcje włókien o dobrych włąściwościach i stosunkowo tanich. Włókna szklane tzw. tekstylne produkowane są obecnie głównie metodą dyszową Owens Corning.![](https://i.imgur.com/D3jQwsj.png)
Wskutek szybkiego schłodzenia powstają naprężenia między warstwą zewnętrzną włókna a jego rdzeniem pozostającym dłużej w stanie plastycznym, co ma znaczenie dla właściwości wytrzymałościowych włókien. Wyciągane włókna elementarne pod łódką, a przed odbieralką, zbierane są w równoległą wiązkę na wałku obrotowym nanoszącym na te włókna zlepiającą szlichtę włókienniczą lub specjalne **preparacje powierzchniowe**. Szlichta ma za zadanie zlepienie włókien, ich ochronę w procesach przerobu włókienniczego oraz nadanie właściwości antystatycznych. **Preparacje** z kolei mają uodpornić włókna na działanie wody i polepszyć adhezję polimerów do ich powierzchni.

Do wzmacniania polimerów stosowane są głównie włókna ze szkła boro–glino–krzemowego o bardzo małej zawartości tlenków alkalicznych $Na_2O$ i $K_2O$ (poniżej 1%) oznaczonego międzynarodowym symbolem E. Mimo powrzechności nie jest optymalne. Cechuje je zbyt mała wytrzymałość mechaniczna, zbyt mały moduł sprężystości, a także podatność na korozję zwykkłą i naprężeniową. Właściwości fizykomechaniczne włókien szklanych zależą od 

* typu szkła, a przede wszystkim od zawartości i składu tlenków kationów więźbotwórczych ($SiO_2,\ B_2O_3,\ Al_2O_3)$
* średnicy włókien - im średnica włókna jest mniejsza, tym większa jest jego wytrzymałość na rozciąganie.
* parametrów technologicznych ich wytwarzania, takich jak: 
    * temperatura masy szkła 
    * jej regularność w łódce
    * stosunek średnicy włókna do średnicy filiery
    * szybkość przędzenia 
    * charakter i ilość wad występujących głównie na powierzchni włókna.
     
Dążenie do polepszenia właściwości fizykomechanicznych włókien szklanych spowodowało opracowanie różnych specjalnych typów szkła.

Na ciągłe włókna szklane, w celu ich dalszego przerobu na półprodukty użytkowe i późniejszego stosowania w postaci efektywnego wzmocnienia polimerów muszą być naniesione **preparacje powierzchniowe**. Są to wieloskłądnikowe układy różnych substancji w postaci dyspersji wodnych. 

Skład preparacji zależy od:

* wytwarzanej formy półproduktu
* technologii wytwarzania wyrobu
* rodzaju polimeru

Trzy podstawowe typy obróbki powierzchniowej:

* Szlichty włókiennicze - skrobiowe-olejowe, nanoszone na włókna do wyrobu przędzy, nici i tkanin szklanych a następnie usuwane i zastępywane wykończeniem chemicznie czynnym
* Preparacje polimerofilne - na włókna do mat, rovingów. Zawierają składnik zlepiający, związki proadhezyjne, antystatyki lub inne dodatki
* Preparacje bezpośrednie tkackie - do tkanin rovingowych. 

Jako związki proadhezyjne stosowane są najczęściej związki krzemoorganiczne - silany $Y(CH_2)_nSiX_3$, gdzie 0<n<3, X - grupy hydrolizowalne przy krzemie, Y - grupa funkcyjna reagująca z polimerem.

W skład preparacji wchodzą następujące główne grupy substancji:

1. Woda jako środek dyspergujący
2. Środki sklejająco-błonotwórcze - rozpuszczalne lub dyspergowalne w wodzie polimery
3. Związki proadhezyjne - silany, kopleksy chromu, tytaniany
4. Środki smarujące - estry kwasów tłuszczowych, poliolefiny, amidy kwasowe
5. Antystatyki - sole nieorganiczne np. $MgCl_2,\ NH_4Cl,\ LiCl$, czwartorzędowe sole amoniowe
6. Emulgatory, zmiękczacze - ftalany, fosforany; regulatory pH i inne.

**Roving szklany**
Tex - ciężar 1km przędzy w gramach. Tex materiału = tex pojedynczego pasma $\times$ liczba pasem
Roving - zespół wielu włókien elementarnych bez skętu
Podział rovingów

* rovingi do cięcia - do laminowania natryskowego, preform, tłoczyw, płyt falistych, termoplastów wzmocnionych, mat rovingowych ciętych
* rovingi precyzyjne o ściśle kontroloweanej ilości pasm i wyrównanym ich naciągu - do formowania wyrobów metodą nawijania, przeciągania profili oraz do otrzymywania tkanin rovingowych 

Inny podział:

* rovingi do odwijania od zewnątrz - nawoje nawijane na rurową tuleje
* rovingi do odwijania od wewnątrz - nawijane na metalowy, wyjmowany szpindel

Inne półprodukty wzmocnień włóknistych

* włókniny, maty, papiery i preformy z włókien ciętych
* tkaniny płaskie, watswtwowe, przestrzenne,dystansowe
* tkaniny hybrydowe
* taśmy tkane, sklejane i przeszywane z pasm równoległych
* dzianiny
* struktury plecione płaskie, przestrzenne, profilowane
* wielowarstwowe wzmocnienia łączone z różnych warswt tkanin, mat i włókien

**Tkaniny**

Rodzaje tkanin z włókien szklanych:

* tkaniny z jedwabiu szklanego (en.glass fabric, glass cloth) z przędzy lub nici o średnicy włókien elementarnych 5-9$\mu m$ oraz z włókien nieciągłych (sztaplowych)
* tkaniny z rovingu (en.woven roving) o średnicach włokien elementarnych powyżej 9$\mu m$

Przędza na tkaniny z jedwabiu szklanego pokryta bywa szlichtą włókienniczą, która musi być usunięta (wypalona) przed wytworzeniem kompozytu.



|Cecha|Tkaniny z jedwabiu szklanego|Tkaniny rovingowe|
|-|-|-|
|Średnica włókien elementarnych|5-9 $\mu m$| >9 $\mu m$|
|Wytwarzane na:| krosnach czółenkowych|krosnach rapierowych|
|Surowiec:|przędza lub nić|roving tkacki|
|Preparacja:|polimerofilna (silany proadhezyjne)|jak obok|
|Gramatura:|mała (poniżej 300$\frac{g}{m^2}$)|duża (do 2000$\frac{g}{m^2}$)|

Podstawowe rodzaje splotów tkanin:

* splot półcienny
* splot satynowy
* splot rządkowy
* sploty specjalne (np. leno)

![](https://i.imgur.com/duKPdsc.png)

(Percale - półcienny, sateen - satynowy, twill - rządkowy)

**Włókna węglowe** 
Proces tworzenia:
1. Prekursor - włókna poliakrylonitrylu (PAN)
2. Oksydacja:
    1. 10-30 min,  200-210$^oC$, z dostępem powietrza
    2. 30-100 min, 200-300$^oC$, z dostępem powietza
3. Karbonizacja (piroliza): rozciąganie, do 60 min, 1300$^oC$, pod gazem inertnrym $N_2$. Po tym etapie włókna są wytrzymałe na rozciąganie, ale mają mniejszy moduł sprężystości.
4. Grafityzacja rozciąganie, 5-60 min, 2000-3000$^oC$, pod argonem lub helem
5. Obróbka powierzchni, nanoszenie szlichty
6. Nawijanie na szpulę

Włókna można rówinież wytwarzać z paków mezofazowych a histroycznie wytwarzano je również z celulozy. Etap III można pominąć przy wytwarzaniu włókien od dużej i średniej wytrzymałośći. W etapie III nie można stosować taniego azotu ponieważ reaguje w tak wysokiej temperaturze z węglem.

Wartość modułu E wzrasta stale ze wzrostem temperatury grafityzacji, wytrzymałość na rozciąganie zaś rośnie do temperatury ok. 1500 $^oC$ a następnie maleje. W związku z tym wytwarza się trzy główne typy włókien węglowych:

|Rodzaj włókien z PAN|Temperatura obróbki|Moduł Younga|
|-|-|-|
|O dużej wytrzymałości i mniejszy mmodule (HT en.high tensile/HS en.high strength/ lht en.low heat treated)| <1400$^oC$|240 GPa|
|O dużym module i mniejszej wytrzymałości (HM en.high module/hht en.high heat treated)|>2000$^oC$|400 GPa|
|O średnim module i wytrzymałości (IM/IS/iht)|1300-2000$^oC$|

![](https://i.imgur.com/YSITQey.png)

**Włókna C z paków mezomorficznych** cechuje stosunkowo mała wytrzymałość na rozciąganie do 2400 MPa, małe wydłużenie przy zerwaniu 0,3–0,6%, ale bardzo duży **moduł E – nawet do 800 GPa**.

Struktura włókien węglowych:

![](https://i.imgur.com/45IT9OC.png)

Aby polepszyć zwilżalność włókien węglowych żywicami epoksydowymi i ich utwardzaczami oraz umożliwić powstawanie międzyfazowych wiązań adhezyjnych włókna poddaje się obróbce powierzchniowej utleniającej np. przez działanie kwasu azotowego $HNO_3$ lub za pomocą wyładowań koronowych.

Zastosowania włókien węglowych:

* przemysł lotniczy i kosmiczny
* wyczynowy sprzęt sportowy
* rotory elektrowni wiatrowych
* rury pionowe do prac wiertniczych w przemyśle naftowym
* zbiorniki lekkie

**Włókna roślinne**

Zalety:

* odnawialność źródeł
* niska cena
* mała gęstość 
* ułatwianie recykling kompozytów

Wady:

* słabe właściwości mechaniczne
* niestabilność właściwości (whania klimatyczne, rejony pochodzenia)
* duża zawartość wody - zła adhezja i zwilżalność polimerami
* nika wodoodporność kompozytów
* mała odporność termiczna (190-200$^oC$)
* łatwopalność
* podatność na działanie drobnoustrojów i grzybów

![](https://i.imgur.com/v1Sy6HN.png)

Budowa włókien roślinnych:

* Główne składnki:
    * celuloza
    * hemiceluloza
    * lignina
* Składniki dodatkowe:
    * pektyny
    * substancje żywiczne
    * tłuszcze
    * sole mineralne
    * woda
* Struktura 
    * niejednorodna, warstwowa, porowata
    * lumen - pusta przestrzeń w środku przekroju włókna
    * przekroje o nieregularnych kształtach

**$\beta$ - celuloza**
* ![](https://i.imgur.com/iYK9dZ0.png)
* stopień polimeryzacji n od 2000 do 10 000 (ciężar cząsteczkowy od 300 000 do 1 00 000)
* łańcuchy związane poprzecznie wiązaniami wodorowymi i siłami van der Waalsa
* nierozpuszczalna w wodzie
* ![](https://i.imgur.com/TK5sE4E.png)

**Hemiceluloza** 

* ![](https://i.imgur.com/2kTprIk.png)
* krótkie, rozgałęzione łańcuchy
* rozpuszczalna w wodzie

**Lignina**

* ![](https://i.imgur.com/TdkQhgy.png)

* polimer amorficzny
* mery fenylo-propylenowe

**Włókna aramidowe**

Aramidy - poliamidy aromatyczne. Liotropowe (dążące do wiązania się z rozpuszczalnikiem) polimery ciekłokrystaliczne. 

Wybrane aramidy:

* Nomex - odporność cieplna i chemiczna, mała palność, bardzo dobre właściwości elektryczne. Zastosowania: tkaniny specjalne,filtracyjne, izolacjie cieple i elektroizolacje, kompozyty konstrukcyjne
* Kevlar - wytrzymałość (Kevlar 49 - 5x większa niż stali, 3x większa niż włókien szklanych E), duży moduł sprężystości, temperatura stałego urzytkowania T=160-210 $^oC$, odporność chemiczna, wykorzystywane jako wzmocnienia plasto- i elastmerów. Budowa: makrocząsteczki ułożone równoloegle do siebi i osi włókien, połączone wiązaniami wodorowymi.
 ![](https://i.imgur.com/e9YnHeq.png)
Zastosowania: Kevlar 49 - lotnictwo, transport morski, wyczynowy sprzęt sportowy. Kevlar 29 - wzmacnianie termoplastów, półprodukty (tkaniny, taśmy powlekane), zamiennik azbestu. Kevlar RI - wzmacnianie gumy, opon, pasów transmisyjnych.
* Twaron
* 
### Polipropylen (PP)

Powrzechnie stosowany w kompozytach wzmacnianych włóknami szklanymi. Bardzo dobre właściwości fizykochemiczne, łatwość przetwarzania, stosunkowo niska cena. PP jest termoplastem częściowo krystalicznym o budowie łańcuchowej, w którym przy co drugim atomie węgla znajduje się grupa metylowa. 
![](https://i.imgur.com/Wqz0BZw.png)

Można wyróżnić trzy rodzaje struktury PP:

* izotaktyczną - grupy metylowe przy asymetrycznym atomie węgla znajdują się po tej samej stronie łańcucha
* syndiotaktyczną - gr. met. przy a.a.w. występują naprzemian po jedenj i po drugiej stronie łańcucha
* antytaktyczną - przypadkowe rozmieszczenie grup metylowych

![](https://i.imgur.com/9yPoRq1.png)

Oddziaływania steryczne między podstawnikami $-CH_3$ powodują ich odchylenie od płaszczyzny wynzaczonej pozostałymi atomami węgla. Każda grupa metylowa jest przesunięta względem poprzedniej o kąt $120^o$. Powstaje w ten sposób struktura helikalna (śrubowa), w której powtarzający się jednostkowy mer struktralny składa się z trzech merów propylenowych. 
Taka struktura powoduje, że w rozciągniętym PP zwiększają się znacznie siły wiązań międzycząsteczkowych, dlatego izotaktyczny PP ma właściwości włóknotwórcze.

PP ma właściwości urzytkowe lepsze niż PE (polietylen), np. wyższą maksymakną temperaturę stosowania, wyższe naprężenie zrywające, większy moduł sprężystości.

Poliolefiny jako polimery niepolarne cechuje zła adhezja do polarnych włókien szklanych, co wpływa ujemnie na właściwości kompozytów. W celu oikeoszenia tej adhezji stosowane jest modyfikowanie poliipropylenu np. przez szczepienie kwasem maleinowym. Wprowadzenie polarnych grup kwasowych $-COOH$ polepsza adhezję tak modyfikowanego polimeru do wzmacniania włókien szklanych.


Najczęściej PP otrzymywany jest przy użyciu katalizatorów Zieglera-Natty jest izotaktyczny, ale z domieszką ataktycznego (do ok. 5%). Konieczne jest usuwania frakcji ataktycznej drogą ekstrakcji. Powyżej 4% wag. tej frakcji powoduje drastyczne pogorszenie właściwości - obniżenie temperatury topnienia, zmniejszenie wytrzymałości. 

Znane są trzy rodzaje technologii produkcji PP:

1. polimeryzacja propylenu ($CH_2=CH-CH_3$) w zawiesinie katalizatora w rozpuszczalniku węglowodorowym
2. polimeryzacja propylenu w zawiesinie katalizatora w ciekłym monomerze
3. polimeryzacja gazowego propylenu z katalizatorem znajdującym się w fazie fluidalnej

Najbardziej rozpowrzechniona jest technologia 1. Technologie 2. i 3. są opłacalne jedynie gdy wskaźnik izotaktyczności >98\%, a więc gdy stosujemy najlepsze katalizatory, ponieważ tylko wtedy nie musimy się przejmować powstającym antytaktycznym PP.

Zastosowania PP:

* sprzęt medyczny wymagający sterylizacji termicznej
* rury do ciepłej wody
* zbiorniki i pojemniki dużych rozmiarów
* wyposażenie mieszkań (futryny, drzwi, wanny)
* elementy produkcji samochodów
* po procesie orientacji: 
    * bardzo wytrzymałe włókna - liny okrętowe, tkaniny, wykładziny, materiały wchłaniające wodę
    * cienkie folie - opakowania spożywcze, folia izolacyjna w elektronice, folie termokurczliwe 

### Walcowanie

Proces walcowania używany jest do przetwarzania materiałów polimerowych na:

* płyty
* wstęgi 
* folie

Polega na uplastycznianiu, a następnie kształtowaniu tworzywa pod wpływem nacisku wywieranego przez zespół walców kształtujących. Walcowanie dzielimy na wstępne oraz formujące. **Walcowanie wstępne** jest procesem cyklicznym, w którym wywołuje się **wielokrotnie płynięcie materiału** w szczelinie między dwoma **gorącymi obracającymi się przeciwbieżnie** metalowymi walcami.

![](https://i.imgur.com/ynlb8w9.png)

Walcowanie formujące polega na ciągłym zasilaniu walcarki wstępnie uplastycznionym tworzywem, które po jednokrot- nym przejściu przez pojedynczą szczelinę międzywalcową jest odbierane na bębny chłodzące i zwijane na walcu odbierającym. Ta metoda jest używana do produkcji wstęgi oraz płyty o grubości 2-3mm.

![](https://i.imgur.com/IBcEUAB.png)

W walcarkach możemy regulować szerokość szczeliny międzywalcowej oraz prędkość obrotowej obu walców niezależnie od siebie.

Stosunek prędkości obrotowych walców przedniego do tylnego nosi nazwę frykcji: $f=\frac{v_2}{v_1},\ v_2>v_1$, gdzie $v_1$ - pr. ob. walca tylnego, $v_2$ - pr. ob. walca przedniego.

Wielkość szczeliny międzywalcowej h 0 w połączeniu z wielkością frykcji f określa gradient prędkości tworzywa wyrażony równaniem: $grad\ v=\frac{v_2-v_1}{h_0}=\frac{v_1}{h_0}(f-1)$

W trakcie walcowania tworzywo podlega działaniu ciśnienia p(x), które ma zawsze najwyższą wartość przed minimalną szerokością szczeliny $h_0$, a w samej szczelinie $h_0$ osiąga połowę największej wartości.

![](https://i.imgur.com/xopm3us.png)

Przebieg procesu walcowania:

1. nagrzanie walców i uruchomienie napędu
2. nałożenie materiału w postaci proszku, ciasta, pasty
3. powstanie naprężeń śćinających, przekazanie ciepła 
4. formowanie się warstwy (płatu) na jednym z walców
5. wielokrote zmiany kierunku naprężeń poprzez nacinanie materiału forumjącego i zmiane jego ułożenia
6. ponowna formacja płatu, zdjęcie płatu z walcarki
