## Instrukcja

[Instrukcja](https://drive.google.com/file/d/1zQQ2cr3J3AGj9wmj5ig3sggbXhkFyMLF/view?usp=sharing)

## Zagadnienia

* udarność
* twardość
* wytrzymałość na rozciąganie
* wzmocnienie różnokierunkowe

## Opracowanie

Udarność + twardość + wytrzymałość na rozciąganie-> instrukcja

Udarność wg Charpy'ego - Broniewski s. 84
Twardość - Broniewski s. 99
Wytrzymałość na rozciąganie - Broniewski s. 61
Wzmocnienie różnokierunkowe - Królikowski s. 151

### Udarność

Udarność jest miarą kruchości materiałów, określaną przez pracę potrzebną do dynamicznego złamania próbki i odnoszoną do wielkości poprzecznego przekroju próbki. Jednostką udarności jest $kJ/m^2$.

Młot Charpy'ego
![[Pasted image 20221026230110.png]]

Spadający młot łamię beleczkę, zużywając część energii a zebrana zabierakiem wskazówka zaznacza wartość wykonanej pracy.

W metodzie Charp’ego należy przed pomiarem naciąć na beleczce karb zgodnie z normą. **W pomiarze udarności z karbem młot ma uderzyć w powierzchnię przeciwną do karbu** Należy zmierzyć szerokość i grubość próbki. **Grubość próbki liczy się od zagłębienia karbu.** Dla danego tworzywa (polistyren) należy wykonać od 8-10 pomiarów udarności. Pomiary w których próbka została złamana, ale obie części łączy jeszcze cienka błonka **liczą się również**.

![[Pasted image 20221026231448.png]]

Próbka standardowa typu Charpy wg normy ISO 179-1 powinna następujące wymiary:

|Wymiar| wartość|
|-|-|
|długość (l)| 80,0 ±2 mm|
|szerokość (b)| 10,0 ± 0,2 mm|
|grubość (h)| 4,0 ±0,2 mm|

![[Pasted image 20221026231519.png]]

W połowie długości powinien znajdować się **karb w kształcie litery V o kącie 45±1°** ,głębokości 2 mm i promieniu zaokrąglenia jego dna 0,25 ± 0,05 mm.

![[Pasted image 20221026231404.png]]

Udarność z karbem oblicza się wg wzoru:
$$ a_k=\frac{A_k}{b \cdot t_k} \cdot 10^3\ [\frac{kJ}{m^2}]$$
gdzie: ak- udarność z karbem; b- szerokość próbki w [mm]; tk- grubość (wysokość) próbki pod karbem, [mm]; Ak- energia zużyta na złamanie próbki z karbem, [kJ].

Wyróżniamy ponadto *udarność bez karbu* $a_n$, liczoną analogicznie ale z pełną grubością próbki, oraz udarność względną KZ - stosunek $a_k$ do $a_n$ wyrażony w procentach.

Innymi metodami pomiaru udarności są: metoda Dynstat, metoda Izoda (ciekawostka: wynik podaje się w stopo-funtach na cal kwadratowy), rozciąganie udarowe, metody spadających ciężarków oraz udarowe metody badania folii.

Udarności wybranych tworzyw sztucznych:

|Polimer| Udarność bez karbu| Udarność z karbem $[\frac{kJ}{m^2}]$|
|-|-|-|
|HDPE|15|5|
|**PP (izotak.)**|**25**|**5**|
|PCV|50|4|
|**Polistyren**|**18**|**2**|
|Stal|500-1000|b.d.|

### Twardość

Pojęcie twardości w odniesieniu do tworzyw sztucznych określa się za pomocą oporu, jaki stawia materiał, gdy wciska się w jego powierzchnię pionowo odpowiedni wgłębnik, (w przypadku metali, stosując naciski tak wielkie, aby powstało odkształcenie trwałe). Jako wgłębnik stosuje się elementy o znormalizowanych kształtach, np. kulki, stożki lub piramidki.

Metoda Brinella (metoda wciskania kulki) polega na wciskaniu w badane tworzywo stalowej kulki o polerowanej powierzchni o średnicy 5±0,05 mm. Po pewnym czasie ustala się stan równowagi pomiędzy powierzchnią odcisku a obciążeniem wywieranym przez wgłębiającą się kulkę. W takim stanie stosunek siły obciążającej do powierzchni odcisku wgniecionego w danym materiale określa jego twardość:

$$H=\frac{obciążenie}{powierzchnia\ odcisku}=\frac{F_t}{A}\ [\frac{N}{mm^2}]$$
![[Pasted image 20221026235815.png]]
Próbkę należy ustawić na stoliku pomiarowym tak aby kulka znajdowała się na środku beleczki. Stolik przesuwa się za pomocą dźwigni, tak aby wskazówka głębokości odcisku wskazywała wartość 0. Następnie należy zadać obciążenie i po 30 s odczytać wartość głębokości odcisku. W zależności od wielkości zadanego obciążenia należy odjąć od wyniku poprawkę **(związaną z odkształceniem ramy przyrządu pomiarowego)** oraz odczytać z tabeli dołączonej do stanowiska, twardość tworzywa w zależności od głębokości odcisku. W przypadku gdy odczytana po 30 s wartość głębokości odcisku nie mieści się w zakresie wartości opisanych w tabeli, należy zwiększyć/ zmniejszyć obciążenie. Należy zbadać co najmniej trzy próbki. Grubość próbki powinna wynosić co najmniej 4 mm. Wielkość próbki powinna być wystarczająca do wykonywania pomiarów co najmniej 5 mm od krawędzi próbki. Badana powierzchnia powinna być gładka, równa, bez pęcherzy, rys i innych widocznych wad.

![[Pasted image 20221027000920.png]]

Liczne tworzywa sztuczne odznaczają się zbyt szybkim powrotem poodkształceniowym, aby móc zmierzyć średnicą po zdjęciu obciążenia. Dlatego przy wyznaczaniu twardości tych tworzyw głębokość $h$ mierzymy przy trwającym obciążeniu a za powierzchnię odcisku przyjmujemy $A=\pi D h$, oznaczenia jak na rysunku powyżej.

Odcisk powstający pod wpływem wybranego obciążenia jest sumą odkształceń plastycznego i sprężystego, które w tworzywach sztucznych mogą być większe niż u wielu metali. Po zdjęciu obciążenia następuje szybki powrót poodkształceniowy odcisku w zakresie odkształcenia sprężystego.

![[Pasted image 20221027001259.png]]

Przy założonym z góry czasie od zdjęcia obciążenia stosunek $\frac{h-h_0}{h_0}$ określa w pewnej mierze właściwości eksploatacyjne i elastoplastyczne. Możne być wykorzystany jako dodatkowa charakterystyka lub przybliżony wyznacznik modułu sprężystości. 

Dla tworzyw o module sprężystości większym niż 2500 MPa można przyjąć, że doraźna wytrzymałość na rozciąganie stanowi w przybliżeniu $35 \pm 10\%$  twardości. Pomiar wytrzymałości jest kłopotliwy i pracochłonny (specjalne próbki). Można go wykonać raz obok pomiaru twardości i wyznaczyć współczynnik $X=\frac{R_t}{H}$. Potem z tego współczynnika można wyznaczyć wytrzymałość mierząc już wyłącznie twardość pozostałych próbek materiału. 

### Wytrzymałość na rozciąganie

Próba rozciągania polega na jednoosiowym odkształceniu próbek i zmierzeniu powstających sił. 

Podstawowymi wielkościami mierzonymi podczas próby rozciągania są odkształcenia (wydłużenia ε) oraz siły odkształcające.

Wydłużenie bezwzględne:
$$\Delta l_x=l_x-l_0\ [mm]$$
gdzie, $l_0$ - początkowa długość odcinka pomiarowego, $l_x$ - końcowa długość o. p.

Wydłużenie względne to stosunek odkształcenia bezwzględnego do początkowej długości odcinka pomiarowego
$$\varepsilon = \frac{\Delta l_x}{l_0}\ [\%]$$
Naprężenie $\sigma$ definiuje się jako stosunek siły odkształcającej do początkowej powierzchni przekroju poprzecznego rozciąganej próbki, zmierzonej przed przyłożeniem obciążenia:
$$\sigma = \frac{F}{A_0}\ [\frac{N}{m^2}, Pa, MPa]$$
gdzie $F$ - siła odkształcająca, $A_0$ - powierzchnia początkowego przekroju poprzecznego

W miarę wzrostu odkształcenia maleje powierzchnia poprzecznego przekroju próbki, dlatego też naprężenia wyznaczone na podstawie powyższego wzoru mają **charakter umowny** i nie są tożsame z rzeczywistymi naprężeniami powstającymi w próbce podczas rozciągania. Dla małych odkształceń zaniedbanie to jest nieistotne.

Wytrzymałość na rozciąganie jest maksymalnym naprężeniem jakie materiał przenosi podczas rozciągania:
$$R_r=\frac{F_r}{A_0}$$
gdzie $F_r$ - maksymalna siła odkształcająca, $A_0$ - powierzchnia początkowego przekroju poprzecznego (dla próbek o przekroju prostokątnym $A_0=a\cdot b$)

Na wyniki badań wpływ mają:

- sposób przygotowania próbek (defekty strukturalne)
- kształt i wielkość próbek
- temperatura i względna wilgotność otoczenia
- czas trwania próby (szybkość odkształcania lub szybkość wzrostu naprężenia)

Najpełniejszą charakterystykę rozciągania tworzyw daję wykres rozciągania, ilustrujący zależność $\sigma = f ( \varepsilon )$ 

![[Pasted image 20221027133046.png]]

Parametry na wykresie rozciągania:

| parametr | oznaczenie na wykresie |  |
| ---- | ---- | ---- |
| granica proporcjonalności | $\sigma_1$ |  |
| (umowna) granica plastyczności | $\sigma_2$ |  |
| wydłużenie względne na granicy plastyczności | $\varepsilon_2$ |  |
| doraźna wytrzymałość na rozciąganie | $\sigma_3$ |  |
| naprężenie zrywające | $\sigma_4$ |  |
| wydłużenie względne przy zerwaniu | $\varepsilon_4$ |  |


Zaciskanie próbki w uchwytach zrywarki lub maszyny wytrzymałościowej powoduje z reguły drobne uszkodzenia powierzchniowej warstwy tworzywa. Doprowadza to do rozerwania w tych właśnie uszkodzonych miejscach, a wyniki są obarczone znacznymi błędami. W przypadku pomiarów próbek wiosełkowych, uszkodzenie spowodowane szczękami zrywarki nie mają wpływu na wyniki. Zniszczenie próbki następuję z reguły w środkowej, przewężonej części belki, gdzie przekrój jest najmniejszy a naprężenia największe.

### Wzmocnienie różnokierunkowe

W wyrobach kompozytowych włókna wzmacniające mogą być ułożone w różnych kierunkach. 

![[Pasted image 20221027140213.png]]
Kompozyt z włóknami poprzecznymi ma wytrzymałość mniejszą niż wytrzymałość samego polimeru stanowiącego matrycę. Zachodzi w nich zjawisko przeciążenia matrycy polimerowej między włóknami. 
Na odległość między środkami włókien składa się część odkształcalna - polimer - oraz nieodkształcalna - włókna. Nieodkształcalne włókna poprzeczne działają jak wtrącenia obce, nieprzenoszące naprężeń. Naprężenie matrycy polimerowej między włóknami poprzecznymi jest największe w linii łączącej środku włókien. Odkształcenie matrycy polimerowej w pasmach poprzecznego wzmocnienia jest kilkakrotnie większe od średniego odkształcenia kompozytu. Po przekroczeniu pewnego odkształcenia krytycznego w pasmach powstają mikropęknięcia dwóch typów:

1. Odseparowanie włókien, en.debonding - adhezja polimer-włókno jest **mniejsza** niż kohezja polimeru. Mikropęknięcia powstają na granicy dwóch składników
2. Mikropęknięcia wewnątrz matrycy polimerowej - adhezja jest równa lub większa niż kohezja. Pęka polimer między włóknami poprzecznymi.

Zwykle jako pierwsze występują pęknięcia typu 1. 

Aby zapobiegać pęknięciom typu 2. dąży się do stosowania polimerów o dużym (ponad 3%) wydłużeniu przy zerwaniu, przy czym nie należy znacznie obniżać modułu sprężystości.

Aby zapobiegać pęknięciom typu 1. należy dążyć do jak najlepszej adhezji polimerów do włókien.

W kompozytach o włóknach znajdujących się pod różnymi kątami do osi obciążeń obserwuje się występowanie załamania zwanego "kolanem" w krzywej rozciągania $\sigma = f ( \varepsilon )$.
![[Pasted image 20221027144545.png]]
Kompozyt wykazuje dwie wartości modułu sprężystości. Przed kolanem moduł jest większy, a więc mniejsze jest odkształcenie co daje lepsze wzmocnienie. Po przekroczeniu "kolana" powstają mikropęknięcia matrycy lub warstwy granicznej moduł i efekt wzmocnienia maleją.

Ortotropia - podtyp anizotropii, występowanie w materiałach różnych właściwości w kierunkach do siebie prostopadłych.

Typowymi wzmocnieniami ortotropowymi są tkaniny zrównoważone w układzie $0^o-90^o$. W tkaninach występuje, zależne od typu splotu, sfalowanie, komplikujące współpracę składników kompozytu.

Największe sfalowanie występuje w tkaninach o splocie płóciennym, gęstym, o dużej gramaturze.

Podczas rozciągania sfalowanie prowadzi do powstania momentów skręcających, wzrostu grubości warstw kompozytu i w konsekwencji do zjawisk delaminacji międzywarstwowej. 

![[Pasted image 20221027150250.png]]

W celu uniknięcia opisanych powyżej problemów stosuje się tkaniny o splocie płóciennym z włókien **spłaszczonych**