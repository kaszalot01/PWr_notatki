## Zagadnienia

* Zespolenie składników kompozytów
    * adhezja
    * zwilżalność
    * rozwinięcie powierzchni
* wtryskiwanie
* zjawiska zachodzące w formie w czasie wtryskiwania

## Opracowanie

### Zespolenie składników kompozytów

Pełne zespolenie włókien z matrycą polimerową umożliwia całkowite przenoszenie naprężeń mechanicznych z matrycy na włókna, a zatem pełne wykorzystanie ich dużej wytrzymałości.
W praktyce jednak zespolenie nigdy nie jest całkowite.
Złe zespolenie zakłóca mechaniczną współpracę składników, pogarsza wodoodporność tworzyw oraz ich właściwości elektryczne.

Zespolenie składników kompozytów zależy od:

* stopnia zwilżenia włókien ciekłym lub stopionym polimerem w czasie wytwarzania kompozytu
* sił tarcia na granicy składników po utwardzeniu/zestaleniu matrycy
* wartości i kierunku naprężeń skurczowych, osiowych i promieniowych przy powierzchni
* sił adhezji - fizycznych i chemicznych sił wiążących składniki

#### Adhezja

Dobra adhezja między składnikami zapewnia spójność i makroskopową jednorodność materiału.

![[Pasted image 20221019203308.png]]

Na rysunku 5.49 widać, że wytrzymałość tworzywa wzmocnionego osiowo jest wprost proporcjonalna do siły adhezji między włóknem a polimerem.

Reaktywność chemiczna i polarność sprzyjają adhezji (w przeciwieństwie do inercji i braku momentu dipolowego).

|Włókna |Polarne |Niepolarne |
|-|-|-|
|szklane|+| |
|węglowe| |+|
|kevlar| |+|

![[Pasted image 20221019203325.png]]

Przykładem obróbki powierzchniowej polepszającej adhezję polimerów do włókien są:

* utlenianie włókien (węglowych)
* aktywacja przez szczepianie (sic! błąd w książce; może chodzić zarówno o szczepienie, jak i sczepianie)
* whiskeryzacja powierzchni

Związki proadhezyjne:

* kompleksowe związki chromu - Volan (historycznie)
* związki krzemoorganiczne
* związki fosforoorganiczne
* organiczne związki tytanu (tytaniany) - stosowane szczególnie do napełniaczy proszkowych

Związki krzemoorganiczne:

$Y(CH_2)_nSiX_3$
gdzie:
* n wynosi od 0-3
* X to związane z atomem krzemu grupy podatne na hydrolizę, np. $-Cl$,$-OCH_3$,$-OC_2H_5$
* Y to organiczna grupa funkcyjna umożliwiająca reakcję z grupami funkcyjnymi żywic lub ich utwardzaczy, np. $-CH=CH_2$,$-NH_2$,$-SH$
Sposób działania związków silanowych jest nadal przedmiotem badań, można jednak przyjąć z pewnym uproszczenie następujący schemat:

1. Na powierzchni świeżych włókien szklanych występują dodatnie jony krzemu i ujemne jony tlenu  ![[Pasted image 20221019221218.png]]
2. Wobec wody lub wilgoci powierzchnia przechodzi w stan uwodniony ![[Pasted image 20221019221315.png]]
3. Na powierzchni szkła powstają trwałe grupy silanowe $\equiv Si-OH$
4. Silan - **związek proadhezyjny** - ulega w środowisku wodnym hydrolizie do trisilanolu ![[Pasted image 20221019221851.png]]
5. Cząsteczki silanolu ulegają chemisorpcji silnymi wiązaniami typu siloksanowego $\equiv Si -O- Si \equiv$, oraz słabszymi wiązaniami wodorowymi
6. Równolegle przebiega proces polikondensacji silanoli. Oligomery powstałych polisilanoli przy wystarczającym stopniu polikondensacji wytrącają się i osadzają na włóknie w postaci aglomeratów. Polikondensacji ulegają również silanole już zaadsorbowane na powierzchni włókien. ![[Pasted image 20221019222731.png]]
7. Wskutek tych procesów powstaje cienka warstwa trwale zaadsorbowanych związków krzemoorganicznych o grubości 1-3 warstw monocząsteczkowych.

Powyższe tyczy się wiązania związku silanowego z włóknem. Poniżej o oddziaływaniu tych związków z polimerami.

Różne silany reagują z różnymi polimerami (w książce dwie wielkie tabele, ilustrujące, jaki silan z jaką żywicą lub z jakim termoplastem/elastomerem).
Silany efektywne w stosunku do żywic epoksydowych można podzielić na dwie grupy:

* chemicznie podobne do żywic i reagujące z utwardzaczem (np. epoksysilany)
* chemicznie podobne do utwardzaczy i reagujące z żywicą (np. aminoalkilosilany)

Przy jednakowym wzmocnieniu i składzie ilościowym kompozytu, przy dobrym współdziałaniu głównych jego składników, wytrzymałość nie zależy od matrycy kompozytu (polimeru), ale od wzmocnienia. 

Organiczne związki tytanowe:

$(R^1O)_m---Ti---(OX--R^2--Y)n$
gdzie:
* $1\leq m\leq4$
* $m+n \leq 6$ (najczęściej m=1,n=3)
* $R^1O$ - grupa podatna na hydrolizę (zwykle grupa alkoksylowa lub chelatowa) 
* OX to grupa nadająca właściwości np. alkoksylowa ($-OR$), karboksylowa ($-COOH$), sulfonylowa ($-SO_2-$)
* $-R^2-$ może być wielowęglowym łańcuchem alifatycznym, zwykłym lub rozgałęzionym, albo pierścieniem aromatycznym
* Y to grupa reaktywna np. $-CH=CH_2$,$-NH_2$,$-SH$

![[Pasted image 20221019232122.png]]

#### Zwilżalność 

Warunkiem powstania wiązań chemicznych i fizycznych między dwoma ośrodkami jest znalezienie się ich wystarczająco blisko. Innymi słowy aby zaszła adhezja musi najpierw nastąpić zwilżenie.

Praca adhezji
$W_{adh}=\gamma_{SV}+\gamma_{LV}-\gamma_{SL}$
$W_{adh}=\gamma_{LV}(1+cos\Theta)$
gdzie $\Theta$ to kąt zwilżania a $\gamma_{SV},\ \gamma_{LV},\ \gamma_{SL}$ to napięcia powierzchniowe - swobodne energie powierzchni solid-vapour, liquid-vapour, solid-liquid


![[Pasted image 20221019233322.png]]

![[Pasted image 20221019233741.png]]

![[Pasted image 20221019233828.png]]

Ciała stałe o dużym napięciu powierzchniowym zwilżają się dobrze większością cieczy a o mały źle.
Warunek Zismana dobrego zwilżania - $\gamma_c \geq \gamma_{LV}$
Napięcie powierzchniowe ciała stałego składa się z dwóch składowych - dyspersyjnej i polarnej - $\gamma=\gamma^d+\gamma^p$.

Ciała o dużym napięciu powierzchniowym - dobrze zwilżalne:
* metale
* kwarc
* szkło
* substancje mineralne
Ciała o małym napięciu powierzchniowym - źle zwilżalne:
* polimery
* inne substancje organiczne

**<WAŻNE!>**
Silanowe związki proadhezyjne **zmniejszają** krytyczne napięcie powierzchniowe włókien szklanych a co za tym idzie **pogarszają** zwilżalność włókien żywicami. Złe nawilżenie polimerem może powodować zatrzymywanie powietrza w kompozycie, co pogarsza właściwości mechaniczne i wodoodporność. Jednak duża aktywność chemiczna związków silanowych, nawet przy gorszej zwilżalności, zapewnia lepsze właściwości tworzywa wzmocnionego niż mała aktywność przy dobrej zwilżalności. 

Jednakże, jako, że związki proadhezyjne stanowią tylko niewielką część preparacji, zwilżalność włókien szklanych pokrytych preparacją jest ogólnie lepsza niż włókien bez preparacji.
**</WAŻNE!>**

W laminatach poliestrowo-szklanych z tkanin lepszej zwilżalności włókien towarzyszą:

* lepsze właściwości mechaniczne
* lepsze właściwości elektryczne
* większa przepuszczalność światła 
* wolniejsza nasiąkliwość wodą

![[Pasted image 20221020005218.png]]

Z rysunku 5.61 płynie wniosek, że mniejszym kątom zwilżania odpowiada szybsze przesycenie pasm, żwyicą.

>Rozdział kończy się akapitem, w którym mowa jest o tym, że tak naprawdę to nie wiadomo jak to działa i że znaczenie ma jakaś tam lepkość polimeru i rozpuszczalność warstwy preparacji, i że brak jest na ten temat publikacji. 

#### Rola rozwinięcia powierzchni granicznych 

> Rozdział jest okropnie napisany i wszystko co tu zanotowałem jest tylko moją interpretacją tej grafomanii

Rozwinięcie powierzchni - szczególny przypadek powierzchni właściwej, powierzchnia włókna (a więc powierzchnia graniczna między włóknem a polimerem) odpowiadająca 1 g tego włókna. Im mniejsza średnica włókien tym większe rozwinięcie powierzchni.

Włókna szklane:
|średnica |rozwinięcie powierzchni|
|-|-|
|$10 \mu m$|$1580 cm^2$|
|$7 \mu m$|$2360 cm^2$|

Polimer w tworzywie wzmocnionym (i napełnionym) w warstwach granicznych zmienia swoje właściwości fizyczne i mechaniczne w stosunku do tego polimeru w masie (tj. reszcie kompozytu).
Zmiany te są tym większe, im większa jest zawartość włókien i napełniaczy i im większa  jest **sumaryczna powierzchnia rozdziału (rozwinięcie powierzchni)**, a więc im mniejsza jest średnica włókien. 

Przyczyny różnych właściwości polimeru przy powierzchni granicznej i w masie:

* zahamowanie swobodnych ruchów makrocząsteczek ciekłej lub stopionej matrycy 
* powstawanie warstw o uprzywilejowanym uporządkowaniu i orientacji
* selektywna adsorpcja 
* zmiana warunków ewentualnej krystalizacji i sieciowania przestrzennego, do których dochodzić może przy zestaleniu lub utwardzeniu polimeru podczas wytwarzania

Generalnie do końca nie wiadomo jak się zmieniają te polimery w okolicy warstwy granicznej. Jedni rabini mówią, że warstwa jest elastyczna i łagodzi naprężenia między składnikami, a inni, że składa się z gęsto upakowanych cząsteczek, i że przejście przez taką warstwę pęknięcia potrzebuje dodatkowej energii. Jeszcze inna en.funky teoria mówi, że naprężenia są niwelowane przez zrywanie wiązań adhezji silan - szkło, które następnie się regenerują bo woda. Poniżej lista wszystkich teorii wpływu warstwy granicznej na własności kompoztów:

1. Teoria wiązania chemicznego
2. Teoria zwilżalności wzmocnienia
3. Teoria warstwy odkształcalnej
4. Teoria warstwy umocnionej
5. Teoria odtwarzania wiązań
6. Teoria bariery antydyfuzyjnej i ochrony antykorozyjnej